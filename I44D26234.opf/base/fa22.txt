/ /slob dpon rin po che'i rnam thar bzhugs/ // /bla ma dam pa'i zhabs la phyag 'tshal lo/ /khyod nyid dam pa rnams kyi rigs 'khrungs shing / /'gro kun dga' ba'i dpal gyis nyer
'tsho ba/ /don gyi snying po rnam rol mchog brnyes pa/ /blo gros chen po bla ma'i zhabs la 'dud/ /'jam pa'i dpa' yang mi yi gzugs 'dzin pas/ /sna tshogs thabs kyis dus
las mi yol bar/ /rnam mang 'gro ba'i mgon skyabs du ma mdzad/ /bla ma mchog khyod 'jig rten kun la brtse/ /khyod kyi rdo rje gsum las bskyed gyur pa/ /legs byas bsod nams
dpag med kyis 'phangs te/ /myang 'das rtse mor phyin pa'i dam pa mchog /rtsod med mkhas pa'i dbang por kun la grags/ /bkra shis dge mtshan dpal gyis mngon mtho ba/ /sa
yi mchog gyur sa sogs dkar mdangs skya/ /cho 'brang mchog gyur ma rig las 'khon te/ /spang bya'i g.yul las rgyal bar 'khrungs la 'dud/ /sngon gnas dran rgya gar du mi thub
zla ba la sogs paNDi ta bcu gcig brgyud nas skye ba bzhes te don mdzad pa/ zhing byis pa'i spyod pa spangs/ /yum la btsas ma khad saM skr-i ta'i skad bdag ni byis pa'i
spyod pa las 'das pa'o lan gnyis su btud nas gsungs shing dus kun tu skyil mo krung byas pas ya mtshan  par gyur to//'jam dpal kye rdor sgrol ma mi g.yo rnams dgung lo dgu
pa la zhal gzigs shing rgyud gsum bde mchog rtsa rgyud kun las btus dang lnga thugs las gsungs/ 'dod lhas zhal bstan rgyud sde rgya mtsho yi/ /rgyud sde bcu bzhi thugs
las gsungs shing / drang nges don la blo rgyas bcu bdun tshe/ /rdo rje theg pa mtha' dag la mkhas par rgya bod kun la grags/ ganggA tshun chad yongs su grags la 'dud/ /rdo
rje gdan gyi ya them la 'jam dpal gyi sprul pa mkhan po bsod nams rtse mo rdo rje theg pa mtha' dag gi dbang phyug dam pa sa skyar skyes zer ba'i mkha' 'gro ma'i yi ge
bris pa ko shAmbhi'i paNDi ta de ba ma ti'i

phyogs kun du grags pa bod nyid la rtsad chod zer/ dus gcig gsung ngag ston tshe nam mkha' la/ /mchod sogs dbus na 'jam dpal birWa pa/ /nam mkhar rje pa la 'jam dpal/ jo lcags
la birWa pa/ gnyag dang / rmog ston/ gtsug tor dbon po la sogs chos nyan phal gyis spyan ras gzigs sogs su mthong bas ting nge 'dzin khyad par can skyes/ spyan ras gzigs
dbang mthong snang gsum bstan nas/ /bcu dgung lo nyi shu rtsa brgyad pa la gzims khang rnying mar lam 'bras gsungs pa'i lta ba'i skabs tshes bcu gcig gi nyin bla ma la
mi'i snang ba nub/ dgu dag pa'i snang ba gyur la 'dud/ /mnal tshe 'od gsal dag gi mnyam par 'jog /mthu stobs dbang phyug yi dam gang rung la/ /nyin mtshan gang yang the
tshom gcod mdzad pa'i/ /rig pa'i gnas lnga mtha' ru phyin la 'dud/ /gang gi kun spyod nyes pa'i dri ma bral/ /log smra'i mtha' spangs bden don gsung ba po/ /spros pa med
thugs stong nyid snying po can/ /sa gsum snyan par grags pa khyod la 'dud/ /sgra tshad pha rol phyin dang gsang sngags sogs/ /gzigs pa tsam gyis tshig dang don bcas par/
/legs dgongs gzhan la phan pa lhur len pa'i/ /mkhyen pa'i spyan ras gsal ba khyod la 'dud/ /g.yel ba med pa 'chad rtsod rtsom pa dang / /rim gnyis rnal 'byor rgyun chad
med pa yis/ /rjes thob sgyu mar mkhyen nas sems can la/ /sbyin pa rnam bzhis tshim mdzad khyod la 'dud/ /bla chen 'dod lha kun las chos rnams nod/ /dbus gtsang mkhas rnams
bsten nas sbyang tshul bstan/ /bstan pa'i srog shing chen po rtsa bdun la/ /'dzam gling yongs su grags pa khyod la 'dud/ /po ta la dang dpal ri u Dyan du/ /nyin phyed tsam
gyis legs 'khor mkha' 'gro dang / /dpa' bo'i tshogs dang spyod pa'i brtul zhugs spyad/ /rnam 'phrul du mas nye gnas yi rang 'dud/ /dbang

dus dkyil 'khor gtso dang dbyer med pas/ /zab mo'i don gsungs gnas dang mkha' kun la/ /'od dang 'od zer rol mo'i sgra sgrogs pas/ /bdag yid ting 'dzin sgo mang 'byed la 'dud/
/rdo rje 'chang dang 'jam mgon dbyer med pas/ /bla ma mchog dang dam pa khyed nyid la/ /khyad par 'ga' yang bdag gis yod ma shes/ /de slad byang chub bar du bdag skyabs
mchi/ /khyod kyi yon tan dpag yas sangs rgyas dang / /byang sems chen po rnams dang dbyer med na/ /bdag 'dras bskal par brjod par ga la nus/ /de ltar de 'dra'i skyes chen
khyed la 'dud/ /chung ngu'i dus nas khyed kyi thugs rjes bskyangs/ /rmad byung zab mo'i lam rnams rjes su bstan/ /'di dang phyi ma phan bde'i sa la bkod/ /tshad med bka'
drin yang yang dran par gyur/ /gnyen gyis 'brel pas khyed la dad min te/ /nges par sangs rgyas yin pa'i nges shes kyis/ /khyed la bstod pa cung zad 'di bgyis pas/ /dge
bas bla ma'i zhabs drung skye bar shog /kye ma bla ma bzhugs pa'i zhabs drung du/ /chos kyi bka' drin nod pa'i skal bas dben/ /skyabs med bdag la thugs rje chen po yis/
/yang dag rtogs pa'i blo gros bskyed du gsol/ ! /yang smras pa/ tshangs par spyod pa'i dge bsnyen tshul 'dzin pa/ /bsod nams dpag med ldan pa'i dbang phyug gi /shes bya ma
lus gzigs pa'i rtse mor phyin/ /blo chen smra ba'i dpal la mgos phyag 'tshal/ /g.yo med phyag rgya che la rol pa'i thugs/ /mdo rgyud man ngag char rgyun mi chad gsung /
/mdzum mdzes mdangs gsal mtshan dpe'i sku mnga' ba/ /'gro ba'i skyabs gcig bla ma'i zhabs la 'dud/ /rgya chen chos kyi sgo rnams mkhyen pa'i mthus/ /shes ldan slob ma'i
sgo gsum tshim par mdzad/ /mkhas pa'i mkhas pas

brtsad par mi bzod kyang / /dregs pa'i nyes pa bral la bdag phyag 'tshal/ /dam pa'i gnas su chu pho khyi lo la/ /sku bltams zhing 'dir don mdzad zhe gcig pa/ /chu pho stag
gi smal po'i bcu gcig tshe/ /bde ba can du gshegs la gus phyag 'tshal/ /'jig rten kun gyi mig gcig bla ma la/ /cung zad bstod 'di dpal ldan sa skya ru/ /dge bsnyen grags
pa rgyal mtshan bdag gis bsdebs/ /dge bas 'gro kun byang chub myur thob shog /bla ma'i phyag dpe las yar sgom gyis sa skyar bris/ bla ma sa skya pa chen po'i bstod pa slob
dpon rin po ches mdzad pa gnyis dang bcas pa rje btsun la zhus so/ /gcig ma rnyed/ 'u yug na dbyar sbu ma'i rjes ma la tshang ma yod zer/ 'dir btsal na'ang rnyed re'o/
/phyag yig las dharmA shwa ras bris pa dge'o zer brgya la tsha lung mang po'i phyag dpe la snang ba/ yar lung pa seng ge rgyal mtshan gyis dag par gtugs pa'o//

